<!DOCTYPE html>
<html>
    <head>
<title>বিদ্যুৎ ও জ্বালানির দ্রুত সরবরাহ বৃদ্ধি–সংক্রান্ত আইনের দুটি ধারার বৈধতা নিয়ে রিট</title>
    </head>
<body>
     <h1>বিদ্যুৎ ও জ্বালানির দ্রুত সরবরাহ বৃদ্ধি–সংক্রান্ত আইনের দুটি ধারার বৈধতা নিয়ে রিট</h1>
          <b>নিজস্ব প্রতিবেদক</b> <i>ঢাকা</i>

          <br>
          <br>

          <a target="_blank"="https://www.facebook.com/">
             <img src="./images/facebook.png"alt=""width="30px"> 
            </a>

          <a target="_blank"="https://www.youtube.com/">
            <img src="./images/youtube.jpg"alt=""width="40px"> 
          </a>

          <a target="_blank"="https://x.com/">
            <img src="./images/twitter.png"alt=""width="40px"> 
          </a>

          <a target="_blank"="https://www.linkedin.com/">
            <img src="./images/linkedin.png"alt=""width="30px"> 
          </a>

          <a target="_blank"="https://web.whatsapp.com/">
            <img src="./images/whatsapp.png"alt=""width="30px"> 
          </a>

          <hr>

          <img src="images/high court.webp" alt="high-court"width="500px">
          <p>
            বিদ্যুৎ ও জ্বালানির দ্রুত সরবরাহ বৃদ্ধি (বিশেষ বিধান) আইনের ‘পরিকল্পনা বা প্রস্তাবের প্রচার’ ও ‘আদালত ইত্যাদির এখতিয়ার রহিত করা’–সংক্রান্ত দুটি বিধানের বৈধতা নিয়ে রিট করা হয়েছে।
          </p>

          <p>
            বিচারপতি ফারাহ মাহবুব ও বিচারপতি এ কে এম রবিউল হাসানের সমন্বয়ে গঠিত হাইকোর্ট বেঞ্চে আগামী রোববার ওই রিটের ওপর শুনানি হতে পারে।
          </p>
          <p>
            সুপ্রিম কোর্টের আইনজীবী শাহদীন মালিক ও আইনজীবী মো. তায়্যিব–উল–ইসলাম ওই রিট করেছেন। এর আগে বিদ্যুৎ ও জ্বালানির দ্রুত সরবরাহ বৃদ্ধি (বিশেষ বিধান) আইনটি ২০১০ সালের ১২ অক্টোবর প্রণয়ন করা হয়। আইনের ‘পরিকল্পনা বা প্রস্তাবের প্রচার’ সংক্রান্ত ৬(২) ধারা ও ‘আদালত ইত্যাদির এখতিয়ার রহিত করা’ সংক্রান্ত ৯ ধারার বৈধতা নিয়ে চলতি সপ্তাহে রিটটি করা হয়।
          </p>
          <p>
            রিটের বিষয়ে আইনজীবী শাহদীন মালিক আজ মঙ্গলবার প্রথম আলোকে বলেন, ওই আইনের ৬(২) ধারা ও ৯ ধারার সাংবিধানিক বৈধতা চ্যালেঞ্জ করে রিটটি করা হয়েছে। ধারা দুটি কেন অসাংবিধানিক ও বেআইনি ঘোষণা করা হবে না—এ বিষয়ে রুল চাওয়া হয়েছে।
          </p>
        <p>
            ‘পরিকল্পনা বা প্রস্তাবের প্রচার’ সংক্রান্ত আইনের ৬(২) ধারার ভাষ্য, বিদ্যুৎ, জ্বালানি ও খনিজ সম্পদ মন্ত্রণালয়ের দায়িত্বে নিয়োজিত মন্ত্রীর সম্মতি গ্রহণক্রমে যেকোনো ক্রয়, বিনিয়োগ পরিকল্পনা বা প্রস্তাব ধারা ৫ এ বর্ণিত প্রক্রিয়াকরণ কমিটি সীমিত সংখ্যক অথবা একক কোনো প্রতিষ্ঠানের সঙ্গে যোগাযোগ ও দরকষাকষির মাধ্যমে ওই কাজের জন্য মনোনীত করে ধারা ৭ এ বর্ণিত পদ্ধতি অনুসরণে অর্থনৈতিক বিষয় বা সরকারি ক্রয়–সংক্রান্ত মন্ত্রিসভা কমিটিতে প্রেরণের পদক্ষেপ গ্রহণ করবে। আর ‘আদালত ইত্যাদির এখতিয়ার রহিত করা’–সংক্রান্ত ৯ ধারা অনুযায়ী, এই আইনের অধীন করা বা করা হয়েছে বলে বিবেচিত কোনো কাজ, গৃহীত কোনো ব্যবস্থা, প্রদত্ত কোনো আদেশ বা নির্দেশের বৈধতা সম্পর্কে কোনো আদালতের কাছে প্রশ্ন উত্থাপন করা যাবে না।


        </p>




</body>











</html>